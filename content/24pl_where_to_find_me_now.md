Title: Gdzie można mnie teraz znaleźć?
Date: 2018-11-04
Slug: where-to-find-me-now
Lang: pl
Translation: true

![Copyright by joinmastodon.org](/images/24_where_to_find_me/mastodon.png)

Po usunięciu konta na Facebooku zdecydowałem zreorganizować swoje życie w mediach społecznościowych. Z pewnością spotkaliście się z wieloma argumentami przeciwko Facebookowi: od "prostej" dbałości o prywatność, niechęci do masowej manipulacji przez firmy używające ich danych, strach przed uzależnieniem od lajków i szerów - czy też zaburzeniami uwagi.

Dla mnie samego najważniejsze było uświadomienie sobie, że Facebook manipuluje mną bezpośrednio. W swoim feedzie zacząłem widzieć tylko małą grupę swoich znajomych i wiadomości. Mogłem próbować przeciwdziałać temu, "odfollowując" i oznaczając ludzi jako "bliskich znajomych", jednak w ten sposób dawałbym tylko gigantowi więcej informacji na swój temat! O ile _w jakiś sposób_, nieświadomie zaakceptowałem fakt, że każdy mój lajk będzie policzony i sprzedany, to codzienna _pornografia bulwersu_ ziejąca z każdej strony i zniechęcanie mnie do kontaktu z mniej spolaryzowanymi znajomymi zaczęły mocno wpływać na moje samopoczucie i światopogląd.

Nie chcę być więcej częścią tego procesu. Nie jestem zainteresowany byciem zbulwersowanym i clickbaitami, szczególnie zdając sobie sprawę jak bardzo to przyjemne i uzależniające. Chcę poświęcić swój czas na czytanie dłuższych i głębszych artykułów, blogpostów i książek. Mój [Pocket](https://getpocket.com/) pełny jest rzeczy do przeczytania zamiast bezmyślnego przesuwania po niekończącym się strumieniu wiadomości i zdjęć kotów.

Po odsubskrybowaniu `r/funny` i podobnych, wciąż chcę używać [Reddita](https://www.reddit.com/) do dyskusji z różnymi społecznościami, a [Twittera](https://twitter.com/PawelNgei) zostawiam do kontaktów z ludźmi nieodpowiadającymi na emaile. Nie będę jednak pisał zbyt wiele na żadnym z nich.

Wszystkie dłuższe artykuły wrzucał będę na tego bloga - a kilka naprawdę ciekawych oczekuje w tej chwili na publikację. Pamiętajcie, że możecie dodać do zakładek mojego [RSSa](feeds/all.atom.xml) i widzieć wszystkie aktualizacje!

Osoby chcące ode mnie częstszych aktualizacji, rekomendacji muzyki czy książek zapraszam na swojego [Mastodona](https://chaos.social/@alxd). Jest to wspaniała sfederowana sieć społecznościowa, pozwalająca na komunikację ludziom z różnych serwerów, w sposób podobny do znanego błękitnego ptaszka. Nie ma magicznych algorytmów podpowiadających co jest istotne - wiadomości pojawiają się tam chronologicznie. Znacznie ciężej w ten sposób zacząć manipulować czyjąś uwagą. Mastodon jest wspaniale wytłumaczony [w tym wideo](https://www.youtube.com/watch?v=IPSbNdBmWKE) - jest on częścią [Fediverse](https://en.wikipedia.org/wiki/Fediverse), podobnie jak Diaspora, którą kiedyś pomogałem współtworzyć.

Czuję, że decyzja opuszczenia Facebooka uczyniła mnie lepszym, bardziej skupionym człowiekiem - i naprawdę polecam Wam rozważenie tego samego. Co prawda nie jestem już zapraszany na tyle wydarzeń co kiedyś - ale z pełną świadomością wiem, że przyjaźnię się z ludźmi z którymi chcę, a nie tymi _zasugerowanymi_ przez jakiś algorytm.
