Title: Konkurs Optymistycznej Fikcji Klimatycznej
Date: 2021-01-17
Slug: konkurs-optymistycznej-fikcji-klimatycznej
Lang: pl
Translation: false
opengraph_image: 34_solarpunk_edu_pl/doug_batista.jpg

![Solar Ascension CC-BY-NC-ND Doug Batista](/images/34_solarpunk_edu_pl/doug_batista.jpg)
[Solar Ascension](https://www.deviantart.com/astral-requin/art/Solar-Ascension-808565337) CC-BY-NC-ND 3.0 Doug Batista

Od kilku lat zajmuję się Solarpunkiem i optymistycznymi wizjami przyszłości nie wypierającej się nadchodzących problemów, szczególnie w postaci zmian klimatu. Niestety, prawie wszystkie utwory Solarpunkowe wydane są w języku angielskim i portugalskim, a w Polskiej fikcji ciężko o znalezienie podobnych motywów. Dlatego wraz z Piotrem Krajewskim, nauczycielem z LXIV LO im. Witkacego w Warszawie, postanowiliśmy zorganizować konkurs literacki dla młodzieży promujący własnie tą tematykę - Konkurs Optymistycznej Fikcji Klimatycznej [solarpunk.edu.pl](https://solarpunk.edu.pl/).

Jego warunki były proste: trzeba było napisać jakiś tekst poniżej 6 tysięcy słów, opisujący wizję przyszłości klimatycznej która jest pozytywna - lub przynajmniej nie dystopijna - i zakłada jakieś przemiany społeczne zamiast pojedynczych "zbawicieli" w rodzaju Elona Muska. Początkowo chcieliśmy zrobić z tego konkurs otwarty, niestety, z uwagi na lockdown i ograniczenia przerobowe - musieliśmy ograniczyć go jedynie do uczniów Witkacego. Wszystkie prace opublikowane zostały na licencji Creative Commons CC-BY-SA 4.0, aby można było dzielić się nimi i promować ruch jeszcze szerzej.

W ramach inspiracji dla uczestników konkursu przetłumaczyliśmy też dwa anglojęzyczne utwory na polski: [“Nowe zasady”](https://solarpunk.edu.pl/2020/10/03/nowe-zasady-jerri-jerreat/) – Jerri Jerreat (oryg. _Rules for a Civilization_, tłum. Michał Klata) i [“The Boston Hearth Project”](https://solarpunk.edu.pl/2020/11/07/the-boston-hearth-project-t-x-watson/) – T. X. Watson (tłum. Martyna Łysakiewicz). Stanowią one bardzo dobre przykłady Solarpunkowych tekstów skupiających się na roli społeczności w świecie zmian klimatycznych.

Zwyciężczynią konkursu została Małgi Kowalska za opowiadanie ["Zbawiciel Niepotrzebny"](https://solarpunk.edu.pl/2021/01/05/zbawiciel-niepotrzebny-malgi-kowalska/), drugie miejsce zajęła ["Tylko Kropla"](https://solarpunk.edu.pl/2021/01/02/tylko-kropla-kamila-szymanska/) Kamili Szymańskiej, trzecie zaś - ["Najlepszy Świat"](https://solarpunk.edu.pl/2020/12/31/najlepszy-swiat-agata-misiak/) Agaty Misiak.

Naprawdę cieszy mnie, że mogłem przyczynić się do jednego z pierwszych kroków Solarpunka w Polsce i promocji optymistycznych wizji przyszłości w obliczu zalewających nas zewsząd dystopii. Miejmy nadzieję, że drugą edycję konkursu uda nam się rozszerzyć na całe województwo - lub może nawet kraj!

Ogromnie dziękuję za pomoc wszystkim uczestnikom i organizatorom, a szczególnie Piotrowi, Martynie i Michałowi!
